# 師傅

大家裝修搵師傅通常除咗call師傅，裝修佬，hellotoby仲有街坊推薦。好多時候，大家係比多一份茶錢，叫幫自己安裝傢私哋師傅幫手裝其他嘢，例如淘寶燈或者浴室置物架。我見過好多位師傅出蠱滑。各位街坊可以參考返，防止自己請個師傅用呢哋理由啱自己。

1安裝電動晾衫架，唔接地線，黃綠線通常叫地線亦稱謂水線。漏電時接通大地，防止人接觸漏電電器整親。如果係吊扇吸頂燈，唔裝其實冇所謂even電器漏電，人都接觸唔到，唔會有危險。師傅有時嫌麻煩唔接。但電動晾衫架落來時會接觸人體，理論應該接駁地線。任何一款電動晾衫架都有APP支援，小米用米家，其他牌子一係有自己APP一係米家或者蘋果Homekit。雖然安裝教程網上隨意搵到，但師傅有責任現場教你。

2瓷磚打窿，我係改裝果section有講瓷磚如何打窿。瓷磚打窿係比較辛苦，有位街坊請個師傅竟然係瓷磚縫隙打窿，一次破壞兩塊瓷磚，就係為慳時間，因為打瓷磚縫比較容易，等於直接打墻。仲啱果位街坊話打縫隙唔會甩，打瓷磚中間容易甩，我問你通常咪膠，係由邊邊開始咪定中間，瓷磚後面都係膠，乜都啱得出。

3我見過安裝電子鎖個師傅，用膠固定扣片縫隙，因為慳功夫，冇用金屬扣片舌，擋住鎖舌。因為開槽比較嗮時間。

4墻面打窿，市場價通常150-200。可能你會殺價，如果未比夠呢個加錢，師傅會用墻內有電線有鋼筋，唔肯打窿而唔做。最誇張一位街坊門後裝洞洞板，師傅竟然話後面有鐵板而唔肯做。其實墻內只可能有鋼筋電線，我呢度有探測儀，可以借比大家。鑽之前探測一下，如果有電線鋼筋移動2-3cm就ok啦

5玄關鞋櫃電話對講機需要移動，師傅會以冇電工牌唔幫你做，其實我d電話對講機後面有11條線，最高12v，香港法律50v以下屬於特低電壓，唔需要電工牌。當然通常插蘇背後只有3條線，呢個電話對講機後面有11條線，不過方法都一樣，可能會收貴d

6安裝傢私d師傅有機會啱啱來到就要茶錢或者交通費，通常200-500.不過如果有得選，同設計公司講要潮汕師傅，大家去旺角屯門木行會發現果度官方語言唔係廣東話係潮州話。佢哋通常一家幾代都係做呢行，雖然未必一定好，但通常選潮州師傅，唔會差得離譜。唔會黑口黑面，唔會要茶錢，如果你感覺師傅辛苦或者手工好，可以適當比個紅包。

有幾位師傅聯絡我，報價如下，我將每項最平嘅師傅list出來，最低消費1000蚊，哪怕幾位街坊一起團購都得，因為佢哋來一次都需要時間路費。如果安裝個多，有折扣，自己同師傅傾。

淘寶燈（吸頂燈） 300 （複雜燈每盞增加100-200）多過3盞有優惠

電動晾衣架 800

改插蘇 400

改開關製面板 100

電話對講機 800

智能鎖 1000

淘寶蚊網 1門2窗 500

淘寶電視架 400

淘寶廚衛置物架（瓷磚打窿） 200

窗簾路軌 200

電動窗簾路軌 400


需要安裝師傅嘅街坊，可以msg我你需要安裝咩，我推唔同師傅嘅whatsapp比你，都麻煩街坊安裝完比個反饋我。知道師傅手勢如何，態度如何。我可以update個list。當然如果你有其他嘢需要安裝都可以幫我update吓，上述只係我可以諗到街坊自己淘寶哋嘢